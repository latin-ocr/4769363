 

«ιι-[ΕΙ .-

80⁶. ’me orimum· minuet tempora vitae, ’
No tu tart-rem chaos incomitata subires,
Sed prohibet neus aa· ducis mirandaque· sacris
Imperiis et maior bonor?

· Pro ’erecte’ vel '’erepte quod olim conieci 'coeptae'‚ id quamquam substantivo 'vitae’
· convenire videtur, tanen non omni ex parte sufficit, id qnod libere profiteor; etenim poste-
riores cogitationes, ut aiunt, solent sapientiores esse. Mihi quidem nunc iterum hos versus
citius perlustranti, statim pro corruptela 'erecte’ succurrit 'reliquae’ sc. vitae, quae vox mihi
legenti ultro oblata videtur aptissima. In reliquis res est controversa et plena dissensionis
⁷ inter doctissimos. corruptelae 'miranda’, quae in v. 207 reperitur nisi sollemni Statianae
dicendi consuetudine adhibita subveniri non poterit, quae vox sollemnis est ’haerenda'. cf. 3,
3, 66, de Claudio Etrusco, qui erat a rationibus: 'semperque gradus prope numina , semper ·
Caesareum coluisse latus sacrisque deorum Arcanis haerere datum‘. Lectio ’ducis‘ est
genuina firmaturque et arsis pondere et caesurae. Genetivus vel patricus casus, ut Varro-
nis verbo utar, pendens a voce 'fidus’ comprobatur exemplo ex Verg. Aen. l. XII 659 petito,
de qua re disputavit Madvigius in Gr. Lat. Brunsvigae 1857 ξ 289 b. In v. 117 eiusdem eclogae
lectio ’hic’ fieri non potest, quin dubitationem iniciat, versum dico 'Nec tamen hic* mutata quies'.
Sensus efflagitat ’hinc’ sc. ex eo tempore, quo cura ab epistulis Abascanto erat mandata. Sed ne
reduviam curare videamur, convertamus nos ad V 2. Quo carmine laudibus prosequitur poeta
Vettium Crispinum Vettii Bolani filium. Qui cum eam laudis viam esse rectissimam duceret,
quam maiores sibi tritam reliquissent, tribunus legionis indulgentia Domitiani factus (v. 177),
cum aetas ipsius vix octonos bis solis amfractus reditusque convertisset ‚ a poeta monetur,
ut patris exempla , qualia nemo sit quin praestare possit, cuius res gestae atque virtutes
eisdem quibus solis cursus regionibus ac terminis contineantur, sequatur. Qui si Caledonios
intret campos , fore ut longaevus terrae incola de Vettii patre, Bolano praedicet haec:

'Hic suetus dare iura parens, hoc cespite turmas
Affari. vit(a)e* speculas castellaque longe
Aspicis? ille dedit cinxitque haec moenia fossa'.

Quae in v. 145 corruptela reperitur 'vitae', eandem nondum coniecturis Marklandi
’vigiles‘ aut Heinsii 'viden has’, quae vix fidem facient videlicet, sublatam esse in promptu
est, cum a codd. lectione tradita nimis recedant Nisi omnia me fallunt , in corruptela ista
ipsum Vettii, ad quem haec ecloga data est, latere videtur nomen scribendumque:

'Vetti speculas castellaque longe Aspicis ?'

Longaevum istum Caledoniae incolam Vettii Bolani rerum gestarum memorem, ipsum
filium Vettii nomine nominare quam maxime probabile est. Ceterum falso in editionibus
Vectium nominari et patrem et filium certum reddit C. J. L. Vettius si toto pectore et om-
nibus ungulis , ut dicitur . incumbat in Caesaris mandata ‚ in spem venit poeta fore ut ad
patris gloriam et honorem aspirare possit. Ad consulis laudes a puero iam specta, inquit
poeta. De eodem Vettio Crispino auguratur poeta v. 166 sqq:

