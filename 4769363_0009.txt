P. Papinii Statii silvarum libros et rerum sententiarumque et corruptelarum misera
condicione nimia caligine obfusos , cum quinque abhinc annos desertos reliquissem ‚ non quo
rei asperitate deterritus basta scutoque abiecto fugerem, sed quia quod otii angustiae tem·
pus reliqui fecerant, id ad alias vocabat occupationes , facta potestate denuo mihi proposui
discutiendo persequi , sperans me textus qui dicitur 'miserum statum plus semel sublevaturum.
Nam quae anno 1876 indicibus Teubnerianis summo verborum praeconio indicata Baehrensii
editio omnium exspectationes diutius suspensas tenuerat, eadem publici iuris facta virorum
doctorum iudiciis· adeo non est probata, ιιι in communem omnium incurreret reprehensionem.
Etenim videbantur Baehrensio Statii silvae esse campus ‚ in quo exsultare posset divinandi
studium atque ingenium. Quare cum in arte critica exercenda devius plerumque ac praeceps
ferretur, proprio nimis indulgens ingenio, quod peecatum difficillime praecavetur, atque non
modo sententias integras audacissimis coniecturis contaminaret, contaminatas in textum reci-
peret, sed etiam in corruptelis tollendis divinando plerumque rueret, quot et quantas in divi·
nando ediderit ruinas, ut quisque ad Statii carmina studium doctrinamque maxime contulerit,
ita minime negabit. Quovis profecto quam isto modo a viro docto agi voluissem. Non
enim possum quin exclamem, ut ait ille in Trinummo.

Res igitur atque condicio silvarum textus qui dieitur adhuc eodem fere est loci, ubi
a. 1728 reliquit Marklandus‚ investigator ille cum acutissimus tum diligentissimus Statii,
cuius ego iudicium Baehrens-io, pace huius viri dixerim, longe antepono. Atqui Statii poetae
carmina silvarum naturali quodam, non fucato colore ornata digna sunt, quibus iterata edi-
tione severioribus artis criticae legibus astricta splendor ille ac species pristina carminum,
quam amisimus, restituatur. Nam ut poetarum Latinorum tanta sit multitudo tantaque in
suo cuiusque genere laus, ut cum summa admiremur inferiora tamen probemus, tamen ne
Statii quidem poesin ulla unquam obruet vetustas aut delebit oblivio, dum literae loquentur
Latinae. Quamquam nimiae non est admirationi una arbor, ubi in eandem altitudinem tota
silva surrexit. Ac certe quidem cum ad pellendos animos multum valeret, praeter Martialem,
qui eiusdem temporis erat, haud scio an elegantia parem habuerit nemiuem. Quin etiam
etsi utrique primas, priores tamen deferebat aequalium consensus Stati0‚ cum suavitate ani·
mos perfunderet maiore verbisque ornatis volveret elegantes sententias, quamquam puro fonti
propior quam flumini magno. Sed ut iam quod egimus ostiatim mittamus et veniamus ad
id quod iam nos dudum ad se vocat, in animo est, quae artis criticae Statianae partes adhuc
a viris doctis ‘suut relictae, eas explere nullis adminiculis sed, nt aiunt, Marte nostro,
ne acta agere videamur, quod vetamur vetere proverbio. Cuius disputationis viam ac rationem
ita instituemus, ut si quorum versuum corruptam rationem nondum quisqam unquam dispexerit,

1

